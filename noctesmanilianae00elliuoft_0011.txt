PRAEFATIO.

⁵ POSTQUAM Paulus Thomasius‚ Professor Gandauensis, editis
anno 1888 Lucubralz'om'bus suis, noua fundamenta criseos posu-
erat Manilianae (nam in eo libello Gemblacensem codicem
omnium antiquissimum primus integrum exhibuit curn editione
Iacobi accuratissime conlatum), carmen quod rarius antea nec
nisi per interualla attigeram, studioso animo ac uenante, ut ait
Catullus, perlegi. Et uerum ut fatear, a nullo Romanorum,
quorum supersunt poemata, plus credo mihi redundasse com-
pendii, si non ad poesin et haec sublimiora ingenii, at certe ad
eam rem in qua hodie maxime philologi uersamur, crisin dico
quae ex palaeographia et codicum inquisitione pendeat. Nam
Gemblacensis codex, ut nunc ex Thomasii demum libello cog-
nouimus, ueterrimus ille quidem, utpote saec. xi scriptus, et
integerrimus est omnium; ita tamen, ut si absit Vossianus is
secundus Iacobi, cui scriba suus annum 1470 in fine addidit,
uera manus poetae relicta sit in incerto, idque plurifariam.

Hinc ortum est hoc meum opusculum, quom uiderer occasi-
onem nanctus clarissima in luce id proponendi quod toties in
dubitationem uocari sentio, possintne ex uno codice ueterrimo,
uel saltem ex duobus, omnia sic in scriptoris textu constitui uel
potius restitui ut nihil debeatur recentioribus. In Manilio certe
nec Gemblacensis, nec qui aetate inferior eo quinquaginta fere
annis creditur Lipsiensis, sine Vossiano secundo satisfaciunt:
quod quo manifestius pateret legentibus, integros plerumque

