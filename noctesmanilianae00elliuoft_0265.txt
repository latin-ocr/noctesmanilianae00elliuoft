AD ARATEA GERMANJCJ 245

et uocatur Hesperus. Itaque haec 7 3 refertur ad ea quae iam
commemorauit (50-72): haec 76 ad ea quae mox dicturus est
(77—109). A 77 usque ad 109, ubi Germanicus recenset uarias
tempestates quae a uespertina Venere expectandae sint, fingit
stellam Romanos adloqui, si recte diuinaui coma in Roma
refingendum esse. Nec uideo cur non hoc modo significarit ad
Romanos edici praecepta ea quae in hac parte carminis, Aratum
deserens, enuntiauit. Ecquonam in loco melius ad Romam se
conuersurus erat poeta? De Venere planeta multa dixit (50-75),
multa dicturus est (77—109), illa de matutina siue Phosphoro,
haec de uespertina siue Hespero. Hesperum Venus ante alios
astrorum dilexit ignes, Hespero Iulus comparatur a Vergilio;
quid mirum si de Hespero simul atque dicendum erat, ipsa
Venus inducitur urbem Romam ad se per Iulios Iulumque
deductam adloquens admonensque quid ex stella sua adamata
speraturi sint?

Certe post cauer(e) imperatiuus memento locum suum habet.
Sin negaris te plerumque lectorem Arateorum τὸν τυχόντα, nunc
urbem Romanorum, neque usquam alias, significare, scrip-
serim

Vere cauere imbres et fulgura [orla memento.

85 Nubila cum fuerint, subitos mirabere soles,
Et modo de uento, gelido modo protinus imbre,
Lucens alterna superabit luce serena.
Sin leuis ingressa est spatiosi sidera Cancri,
Pacem mundus habet.

Grotius ‘ Nullus sensus, ni legas Si Venus zbzgressa esl sp. S. Cf
Immo optimus. Inconstans usque Venus fuit in Tauro, mox in
Geminis. Sed eadem leuis dea simul atque Cancrum ingressa
est, inconstantiam deponit, omnia uno tenore pacat tempe-
ratque.

95 Virgine erunt pluuiae †plerique in nube fragores,
plenique Grotius. An potius caelique ‚2 cf. 134 gelidos flalus
caelique fragores.

