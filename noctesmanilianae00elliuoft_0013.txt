PRAEFA Tm. ix

nomina ibi peregrinantium, suum quoque, curn die quo uenerat,
rettulit adiecitque haec ex Manilio (ΙΙ. 115, 1 16)

Quis caelum posset nisi caeli munere nosse,

Et reperire Deum nisi qui pars ipse Deorum est?
Videlicet recordatus est loci quo Manilius de arte loquens
astrologorum redarguit negantes posse regi fata sideribus. Hunc
igitur poeta unicus dignum habuit quem in memoria conditum,
ubi liceret, expromeret, nos non ex obliuione diuturna uindi-
cabimus, in lucemque ac diem iterum protrahemus?

Cogitaram de Manilii aetate et ingenio nonnulla exsequi:
sed nec libellus hic amplificandus erat, et satis haec tractarunt
alii, uelut Georgius A. Simcox in historia litterarum Latinarum
et·Lans0nus in opusculo quod de lllanz'lz'o poeta edidit Parisiis
anno 1887 ¹.

Manilianis dissertationibus addidi nonnulla quae in Aratea
Germanici commentatus fui. Quo quidem carmine ab anno
usque 1873, quo primum ei legendo incubui, semper sum
adeo delectatus, ut saepius ad id redirem, emendaturus, si
possem, uitiosa quae librarii intulerant, non sustulerant critici.
Non enim dubito dicere nec Ciceroni nec Auieno tam feliciter
operam in Arato exprimendo quam Germanico successisse.

Oxonii die xxiii Ianuarii a. MDCCCXCI.

¹ Emendationum mearum pars iam anno 1886 in Diario Philologico
Cantabrigiensi (xv. pp. 2, 3), pars anno 1890 <Classical Review for May)
publici iuris facta est.

